# Tredje spilleomgang: To reiser ut i ørkenen

Dere slåss etter beste evne med leopardmannen og de vandrende skjelettene. Mens dere var opptatt med skjelettene, hentet han et nytt 
skjelett med mye mundur opp av bakken, men det virket 
som det kom som en overraskelse for ham at dette skjelettet raskt tok livet av ham. Deretter forsvant også skjelettet ned i bakken. 

Leopardmannen kom løpende for å hjelpe, men da hadde dere tatt dere av alle de gjenværende skjelettene. Han tok dere med inn igjen i 
kammeret, og pekte på et steinhelle i gulvet. Deretter
ble dere dradd tilbake til deres egne kropper i deres egen virkelighet. Krystall-sarkofagene hadde mistet lyset sitt, og virket inaktive.

Dere undersøkte fort steinhellen på gulvet, og fant der en tegning av et litt merkelig våpen med et intrikat symbol på. 

Dere så også at det var noen merkelige nye symboler på den store steintavlen midt i rommet. De så ut som en slags rute som var beskrevet, 
fra den dalen dere var i, og ut
et annet sted og fram til en stein med symboler på. Det kunne se ut som dere måtte ha med vann, og at reisen varte flere dager. 
Det kunne virke som om steinen med
symboler måtte ødelegges slik at symbolene ikke skulle kunne leses. Det var også noen fugleskikkelser som kastet
noe, kanskje lyn. Dere forsøkte å følge dette "kartet", men kom til en ørken hvor det var vanskelig å finne veien videre.

Da dere kom tilbake til leiren, klarte heldigvis Galem å risse symbolet fra undersiden av steinhellen på et våpen (hvilket?). 
Det virket som om "ånden" av leopardmannen nærmest førte
hånden hans da han jobbet med det. Våpenet føltes bedre etter det, men ingen andre klarte å bruke det samme symbolet på sine våpen. 

Om natten hadde Galem en drøm, og om morgenen hadde sarkofagene begynt å lyse igjen. Dere dro til leopardmennen, og klarte 
etterhvert å forklare ham hva symbolene hadde sagt. Han ga
dere vann og noe utstyr, og et kart, og dere reiste ut i ørkenen. Etter tre dagers reise, kom dere til en slags obelisk med mange
tegn på. En mann med hvit kjortel og mange tatoveringer stod der, og forsøkte å kopiere av symbolene. Da han så dere ble han sint, og begynte å bruke
noen magiske krefter til å skade dere. Dere klarte til slutt å drepe ham, og ødelegge symbolene på obelisken. Dere ble trukket tilbake
til virkeligheten, hvor det var nye symboler på steintavlen (CLIFFHANGER!).
