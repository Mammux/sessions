# Videre inn i gravkammeret

Dere fikk kreftene tilbake etter en tøff kamp mot zombiene, og gikk videre inn til neste rom. Der møtte dere på en 
ghast og fire ghouls, som plyndret fuglemennenes gamle gravkammer. Dere nedkjempet dem etter en hard kamp. Ghast-en
hadde en litt fin kappe, som Ilnan tok vare på.

I et lite siderom fant dere en masse fuglestatuer. Dan tok en av dem med seg, som han følte en spesiell forbindelse
med. Videre gjennom en annen dør, så dere et hull i veggen ut i en krystallkledd tunnel. Der ute var det en skummel
Skygge og et par skjeletter. Dere tok til slutt Skyggen, men det var bare såvidt at den ikke klarte å rive løs Ilnan
sin egen skygge. Det var også en rar dame ute i tunnelen, hun rev ned hele taket og unnslapp før dere fikk tak i henne.

I neste områdene, som var geitemennenes gravkammer, møtte dere på to skjeletter til, og en Wight, som ganske raskt
ble tatt knekken på. Disse rommene var stappfulle av hodeskaller og bein. Det siste rommet var menneskenes gravkammer,
virket det som. Mange krukker stod der med aske. To brennende hodeskaller angrep dere, og de eksploderte da dere
drepte dem!
