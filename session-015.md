# Kampen mot beistet

Etter å ha beseiret (nesten) alle de udøde i det gamle gravkammeret, gikk dere med veiledning fra
Xipe Totec i gang med å gjenopprette kammerets beskyttelse. Dere måtte skaffe flere forskjellige gjenstander:

- en flaske vann fra en livbringende vannkilde over gravkammeret
- en nattskyggelilje fra skogen, som bare blomstret i månelys
- aske fra et tre truffet av lynet
- den første steinen som ble lagt ned da gravkammeret ble bygget

Så måtte dere lyse opp hele gravkammeret for at beskyttelsen skulle være fullstendig. På
det tidspunktet dukket det opp et par udøde som hadde vært begravet i fuglemennenes
gravkammer, men det gikk greit å få slått dem ned, og ritualet kunne gjøres ferdig. Xipe Totec
mumlet noe om at nå var dere også forpliktet til å beskytte kammeret til evig tid som ham,
men dere var usikre på om han mente det alvorlig.

Geitemennene fikk begravet den døde gamle geitemannen, og dere dro tilbake til spiken.
Der fikk dere en ny linje av sangen av en geitedame som dere tenkte nok var i familie
med den døde gamle mannen.

Deretter møtte dere den aller eldste geitemannen av dem alle, og han sendte dere på et siste
oppdrag men den unge mannen som var så syk da dere først møtte ham. Han tok dere med til
et slags skipsvrak, hvor et monster av en geiteskapning angrep dere. Det var også sporer
som dere raskt skjønte kunne smitte dere med noe ekkelt.

Med hjelp av en tromme som den unge hjelperen hadde med, klarte dere å nedkjempe
beistet, og dere fikk utforsket skipsvraket. Dere tenkte dere fram til at det måtte
være et av de flygende skipene fra maleriene i spiken, og dere fant skjeletter
av skapninger som lignet på gremlingene.

Da dere kom tilbake, fikk dere den siste sanglinjen av den eldste gamle geitemannen! Med
det hadde dere fullført geitemennenes åtte oppdrag, og var klare for å gå videre!
