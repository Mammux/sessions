# Navigare Necesse Est

Etter å ha tatt knekken på kapteinen og kumpanene hans, gikk dere lengre fram i skipet og mot styrbord, og fant to rom hvor det var en masse goblins. De holdt på med kikkerter og flagg og forsøkte å kommunisere med resten av flåten, som kommer omtrent en dag lengre bak. Dere drepte dem alle.

Så gikk dere tilbake til kapteinens rom, gjennom den barrikaderte døren, og kom inn i et merkelig rom. Det var en trone der med et skjelett, og et stjernekart på gulvet. Men det mest imponerende var et digert skjelett av en drage.

Dere undersøkte rommet ganske nøye, det var ingen levende vesener der, men sjelen til den store dragen, Sarkany, tok kontakt med Uxmal. Etter å ha gått gjennom flere mentale prøvelser, etablerte Uxmal en forbindelse med Sarkany sin udødelige sjel. Det virket som Sarkany fortsatt bidro til å holde skipet i luften, og Uxmal kunne i noen grad påvirke skipets bevegelser.

Derett gikk dere ned til hoveddekket, og opp en annen trapp, som ledet dere til maskinrommet, med troll og goblins.

