# Cliffhanger i fjellene

## Tilbake til nåtiden

Dere kom tilbake fra kampen for å redde den lille gutten fra ogrer, hobgoblins og det rare pinneskipet. I krystallrommet lå det en steintavle med "MM" på, dere spekulerte på om det kunne være en veldig enkel tegning av noen fjell.

Rundt spiken hadde det dukket opp en del trær, og der møtte dere Ay-Etharia, jegeren som skjuler seg i trærnes skygger. Dere forstod at han hadde levd i dette området i tusener av år, helt siden dere reddet gutten og da også ham. Han nevnte at han ikke var komfortabel med å gå inn i spiken, men hadde det fint på utsiden.

Han hadde fortsatt med seg pilen som han hadde fanget pinneskipets ånd i, og nevnte at den var som en fange eller slave og at han ikke ville slippe den løs. Han mente at det ikke var hobgoblinene som hadde fanget den. Han snakket også om det store treet og kjempe-gorillaen, og at han var nysgjerrig på hva det var som hadde skjedd som gjorde gorillaen så stor, men han turde ikke gå dit. 

Til slutt fortalt han at K'inich dessverre døde som en ung mann, tidlig i tyve-årene, i fjellene mot nord. Dere la merke til at kanskje det fineste treet i den lille klyngen rundt spiken, lente seg over styrmann Clarke sin lille hytte. Dere pratet såvidt med Clarke, men han var ivrig på å komme seg avgårde på en tur.

![Styrmann Clarke](images/Clarke_scout.jpg)

### Fra episke ogrer til mystiske lys

Dere dro ned til ogrenes landsby, men der var det ganske triste forhold. Dere møtte et par utsultede ogrer som var ganske stakkarslige. Dere drepte den ene ganske enkelt, og Chavez skremte den andre. 

Tilbake hos geitemennene, møtte dere igjen sjømannen som hadde fulgt med på de merkelige lysene på himmelen. Dere overnattet med ham på en haug litt nord for geitemennene, og fikk noen nye observasjoner. Det virket klart at lysene er 20-30 dager unna, og på vei mot dere. Det kunne se ut som ett av lysene er ca. en dag nærmere enn de andre.

## Dag 135: tilbake til fortiden

Neste morgen tenkte dere å dra ut til Xipe Totec, men så møtte dere på Veronica. Hun hadde vært oppe og snakket med dragen i krystallen, fortalte hun, men uten at hun hadde fått så mye ut av det. Men hun nevnte også at sarkofagene lyste kraftig, så dere gikk opp der for å reise tilbake i tid igjen.

![Veronica](images/surgeon_pregnant.png)

Da dere dukket opp i sarkofagene i fortiden, hadde Ilnan fått ny kropp, virket det som. Det var ingen prester der, men to håndtverkere jobbet inne i krystallkammeret med forskjellige småting. De virket forvirret da dere dukket opp, men klarte å si at dere måtte skynde dere, og at Herbalisten var riktig person å snakke med. Han var ute i skogen, mente de.

Lengre nede i etasjene møtte dere også fuglemennenes høvding. Det var tydelig at det hadde gått en del tid, han var eldre men fortsatt stor og kraftig. Han var glad for å se dere igjen, og fortalte at forholdet mellom fuglemennene og menneskene var bedre nå, og det var tydelig at han var kommet godt overend med K'inich. Da dere sa at dere skulle ut til Herbalisten, skaffet han dere noen store sterke fuglemenn som "ridedyr". De bar dere i ganske greit tempo ut til skogens hjerte.

![Fuglemann](images/birdman_mount_1.png) ![Fuglehøvding](images/bird_chief_1.png) ![Fuglemann](images/birdman_mount_2.png)

Herbalisten var opptatt med å pleie sin lille park, da dere dukket opp. Fuglemennene fikk frø av ham mens dere snakket. Han mente at K'inich var et eller annet sted mot nord i skogen, der var i alle fall den merkelige skyggefiguren som ofte fulgte K'inich i skogen. Han advarte dere mot en "dårlig følelse" i den delen av skoge, så fikk dere en siste "airlift" av fuglemennene. Ganske snart etter at dere hadde landet, ble dere angrepet av tre undeads som kom fra vest. I løpet av kampen dukket også Ay-Etharia opp, og dere overvant dem relativt enkelt.

Etterpå ledet Ay-Etharia dere nordover så langt han kunne, dere forlot ham og gikk ut i det åpne landskapet nærmere fjellene. Der møtte et forferdelig syn dere!

![Stor drage](images/dragonbig.jpg)
