# Lytt til erfarne fjellfolk

Dere avsluttet forrige omgang med å ta en overnatting nede i det hemmelige laboratoriet.

## Dag 136

Neste morgen klatret dere opp stigen igjen, og kom opp i kjelleren der Tlaca hadde bodd. Han var ganske sjokkert over hvordan det så ut; møblene var ødelagt, en stein i gulvet var knust, og det lå skjelettrester i hjørnene. I trappen lå fortsatt likene av de to geitemennene dere hadde drept. Dere kikket inn døren i nabohuset i bakgården, men der var det fortsatt en zombie-hulk, så dere lukket kjapt døren igjen. 

Xavez la merke til noen zombier som jobbet i en svovelgruppe lenger øst i byen. Ved siden av gruven var det en annen tunnel som ledet oppover i fjellet. Denne var ikke der på Tlaca sin tid.

Tlaca hjalp dere å finne noe saltpeter, som kan brukes til å lage krutt.

På den andre siden av den store broen i denne etasjen (første etasje), var det en stor dør som ikke var så lett å få opp. Dere lot den være for en stund og undersøkte en del andre hus.

I det ene huset fant dere to udøde, men dere lot også dem være og klatret opp i andre etasje. Der fant dere huset til Nicté.

### Nicté sitt hus

Den tidligere dronningen ble forvist fra byen da Tlaca var liten. Taubroen som hadde ledet til huset, var borte, og døren var sperret med et metallkryss, men dere klarte å rive det ned og komme dere inn. Der var det flere interessante i ting, og rommet virket urørt av udøde. 

* En eske av mørkt tre som inneholdt en struktur av krystall, hvor dere kunne åpne det ene hjørnet og se et opptak av en hobgoblin-aktig skapning som viste hvordan man kan vekke lik og skape udøde. Dan fulgte godt med, og plukket opp fremgangsmåten. Bildet ble raskt svakere og forsvant. Etterpå åpnet Galem boksen og fant ut hvordan den virket, med krystaller og speil.

* Notater og tegninger som handlet om de flygende skipene, og spesielt om deres våpen. Dere la spesielt merke til noen store speil som kunne brukes til å konsentrere lys fra solen mot et punkt på bakken.

* Noen gamle seremoni-kapper og annen pynt.

### Våpen-rommene

I samme etasje, men på andre siden av byen, fant dere først et rom med to kanoner og en masse kanonkuler. Alt virket ubrukt.

I det neste rommet lå det tre skjelett på bakken med metallkuler festet til seg. Xavez løp bort og slo den ene, og da gikk den i luften! Alle metallkulene var bomber. Heldigvis eksploderte ikke de to andre skjelettene, og dere plyndret dem for bomber. 

* Etter at Xavez hadde drept enda en udød, fikk våpenet hans, en hammer som har Ahana sin sjel, en ny egenskap; det kan lyse kraftig som solen.

### Damen fra tunnellen 

Dere gikk tilbake til første etasje og forsøkte igjen å åpne den store døren på nordsiden av broen. Dere brukte første kujern, men når dere klarte å få hull i døren, kastet dere inn bomber. Etter hvert oppdaget dere at døren var sperret av kroppene til to livløse zombie-hulker. Men der inne var også kvinnen fra krystall-tunnelen som de udøde hadde brukt for å komme seg inn i gravkammeret til Xipe Totec. Etter en hard kamp, hvor hun bl.a. kastet en ildkule på dere, gjorde hun omtrent det samme som hun gjorde der, hun løp opp trappen inne i rommet og fikk halve huset til å rase ned. Dere klarte såvidt å komme dere unna. 


